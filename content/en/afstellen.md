---
title: "Afstellen"
---

---

## Waarom is afstellen nodig?

Het afstellen van een gitaar kan de klank, de intonatie en de bespeelbaarheid verbeteren. Wanneer een gitaar niet goed is afgesteld, gaat het hoogstwaarschijnlijk op een van die gebieden mis, wat het spelen aanzienlijk minder aangenaam kan maken. Om dat te verhelpen, bent u bij Hansmade aan het juiste adres. Breng bij twijfel gerust eender welke gitaar binnen, en ze wordt voor u vrijblijvend nagekeken en indien nodig afgesteld.

Voorbeelden van problemen door slechte afstelling zijn:

- Een of meer rammelende snaren (overal, of op bepaalde noten/fretten)
- Valsheid, slechte intonatie
- Moeilijk in te drukken snaren voor de linkerhand, waardoor de vingers snel moe worden of pijn gaan doen

Deze problemen kunnen allemaal opgelost worden door goeie handmatige afstelling.

Hier staat een foto van Hansmade Guitars

---

## Waarom zou uw gitaar slecht afgesteld zijn?

De meeste gitaren die verkocht worden in muziekwinkels of online, zijn machinaal gemaakt. Hoewel een goede fabrikant wel een goed afgewerkt instrument kan maken, zijn geen twee gitaren ooit hetzelfde. Daardoor zullen gitaren die van de lopende band komen ook vaak toch niet perfect afgesteld zijn.

Elke handgebouwde gitaar wordt individueel perfect afgesteld door de bouwer. Maar ook als uw gitaar niet handgebouwde is, kan ze zo nodig met de nodige bijstelling goed bespeelbaar en juist afgestemd worden.

Zeker bij elektrische gitaren is afstellen een eenvoudige klus. Bij akoestische gitaren is het iets meer werk, maar eveneens doenbaar.

---

## Een simpele test:

Met de volgende test kan u nagaan of uw gitaar goed afgesteld is op het vlak van intonatie:

Stem de gitaar met een elektronisch stemapparaat zo juist mogelijk. Speel dan de lage E-snaar (mi) eerst los en controleer of de toonhoogte op het stemapparaat nog steeds juist is. Sla dan dezelfde snaar aan terwijl u ze indrukt op de 12e fret, luister, en kijk terwijl op het stemapparaat. Er is veel kans dat u zal zien en horen dat de hogere E (mi) op de 12e fret te hoog of te laag klinkt. Dat betekent dat de gitaar niet juist is afgesteld.

Een tweede test voor intonatie: speel de losse lage E-snaar (mi) en stem ze juist. Speel dan de F (fa) op de eerste fret van die snaar. Vaak klinkt deze ook te hoog. Al deze problemen zijn op te lossen met een afstelbeurt.