---
title: "Accessoires"
---

---

## Allargando

<br></br>
<br></br>
<br></br>
##### Het concept

De Allargando is een hulpstuk voor de rechterarm dat met zuignappen op de zijkant van de gitaar kan worden gezet (en er ook gemakkelijk weer kan worden afgehaald). Dit hulpstuk wordt uit hout gemaakt in een kleur en formaat naar keuze, en zorgt dat de rechterarm een beter draagvlak krijgt en meer op de gitaar kan rusten tijdens het spelen. Zeker voor gitaristen met een grotere gestalte kan dat wonderen verrichten op het gebied van speelcomfort.

##### Gebruik

De Allargando kan zowel gebruikt worden bij klassieke als bij andere types akoestische gitaren. De zuignappen zijn verstelbaar, waardoor hij op de meeste gitaren past. Het hulpstuk is ook relatief onopvallend, aangezien het de gitaar enkel verbreedt op de plek waar dat nodig is, zoals te zien is op de volgende foto's:

##### Waarom dan geen grotere gitaar bouwen?

Een klassieke gitaar kan voor grote mensen soms te weinig ondersteunend of 'te klein' aanvoelen. Het is echter niet mogelijk om een gitaar zomaar groter te maken omdat de klank dan eerder neigt naar die van een baritongitaar. Veel gitaarbouwers maken tegenwoordig de hoek tussen de zijkant en het klankbord rond, zodat de onderarm comfortabeler op de gitaar kan rusten. Maar dat is niet zonder invloed op de klank, aangezien het klakbord daardoor verkleint. Ook de elleboog krijgt daardoor nog geen extra steun, wat bij de Allargando wel het geval is.

Omdat bij de Allargando het klankbord onaangeroerd blijft, blijft ook de klank van de gitaar ongewijzigd.

Om een Allargando te bestellen, kan u bij Hans terecht via de contactpagina.

![Allargando1](/images/allargando1.jpg)
![Allargando2](/images/allargando2.jpg)
![Allargando3](/images/allargando3.jpg)
![Allargandopic2](/images/allargandopic2.jpg)