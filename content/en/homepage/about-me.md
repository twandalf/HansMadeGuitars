---
title: "Over Hans"
weight: 3
header_menu: true
---

<!-- 
Neither embedded figure shortcode, nor Markdown hook were able to render image from asset. 
You would have to .Resouces.GetMatch via custom shortcode.
![Jane Doe](/images/asset-happy-ethnic-woman-sitting-at-table-with-laptop-3769021.jpg) 
-->
![Hans Dhooghe](/images/hans1.jpg)
Hans is een gitaarbouwer en -hersteller met een passie voor hout en muziek. Hij heeft ervaring met het bouwen van verschillende types gitaren, zoals te zien is aan zijn voorbije projecten. In zijn vrije tijd verzamelt Hans ook oude, versleten of afgedankte snaarinstrumenten, en blaast ze nieuw leven in door ze te repareren, schoon te maken, te herbesnaren en af te stellen.


	
##### Modelbouwer en gitarist

Hans heeft van kindsbeen af zijn passie voor hout en zelfbouw ontwikkeld: van houten modelbouwschepen tot tinnen soldaatjes en defecte mechanische wekkers, hij stak alles in elkaar wat hij in zijn handen kon krijgen. De liefde voor gitaar flakkerde op toen hij op zeventienjarige leeftijd zijn eerste gitaar kocht, zijn eerste akkoorden leerde, en vervolgens lessen klassieke gitaar ging volgen.

##### De stap naar gitaarbouw

Dankzij zijn levenslange ervaring met houtbewerking had het hout al geen geheimen meer voor Hans. De overstap naar gitaarbouw was dan ook snel gemaakt. De ambacht van het gitaarbouwen heeft Hans zichzelf eigen gemaakt door tal van boeken, online kennisbronnen en kennissen-gitaarbouwers te raadplegen. Nu, bijna 15 jaar na het bouwen van zijn eerste klassieke gitaar, heeft hij intussen een collectie van elektrische, akoestische, en klassieke gitaren afgewerkt.